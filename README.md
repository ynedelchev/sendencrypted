 Изпращане на криптирани файлове
==================================

Това Уеб пирложение ви позволява изпращане и получаване на криптирани от край до край файлове.
В момента приложението е инсталирано на [https://send.ynedelchev.info/](https://send.ynedelchev.info/) и може да се ползва.

Криптирането е със нов случаен ключ всеки път. Ключът не е известен на сървъра и файловете немогат да се разкриптират от сървъра.
Там се съхраняват само криптирани.

Свалянето се извършва чрез щракване върху връзка, която позволява еднократно сваляне на файла за период от 7 дена, след което файлът се изтрива от сървъра. През цялото време когато файлът е съхраняван на сървъра, той се пази само в криптиран вид, като ключът за декриптиране никога не достига до сървъра и не му е известен - така сме сигурни, че сървърът не притежава чистото съдържание на файла.

Как работи
----------
Приложението работи по следният начин.

### Изпращане

 1. Зареждате приложението [https://send.ynedelchev.info/](https://send.ynedelchev.info/).
 2. Избирате файл или файлове за изпращане.
 3. Щракате бутона "Криптирай" след което файлът или файловете се криптират и се качват в криптиран вид на сървъра.
    Ако файловете са повече от един - те предварително се архивират в зип архив.
    Криптирането е АЕС ([подобрен стандарт за шифриране](https://bg.wikipedia.org/wiki/Advanced_Encryption_Standard)) със симетричен случаен ключ, който се създава на момента.
    След успешно качване на криптирания файл на сървъра, приложението показва връзка за сваляне.
 4. Щракнете върху връзката за сваляне, за да я копирате.
    Тази връзка съдържа всички необходими данни за сваляне на криптираното съдържание и ключът за декриптиране.
    Ключът за разкриптиране е тази част от адреса която е след знака диез (`#`).
    Ключът е неразделна част от адреса, заюото е необходим за разкриптиране, но тази част никога не се изпраща до сървъра.
    Така сървърът никога не притежава ключ за декриптиране и за него истинското съдържание на файла е неизвестно.
 5. Сега изпратете връзката за сваляне на желания получател по произволен (за предпочитане сигурен) канал.
    Например електронна поща или програма за моментни съобщения - Скайп, Слак, Фейсбук Месинджър, Дискорд и други....
    Имайте предвид, че файлът ще може да бъде свален само веднъж и след това ще бъде изтрит от сървъра.

    Така ако някой подслуша каналът за комуникация, и свали съдържанието на файла, истинския получател няма да може да получи файла
    и така ще знае, че каналът е бил подслушан.
    От друга страна ако истинския получател свали файла, той веднагически се изтрива от сървъра и дори и при подслушан канал не е повече
    наличен за други страни.

    Така че ако вие използвате същата връзка за да тествате свалянето на файла, това ще се брои за успешно сваляне и истинския получател
    няма да може да използва същата връзка - ще трябва да качвате файла отново.

    Освен по брой сваляния, файлът е ограничен и във времето. Той се пази най много до 7 дена на сървъра - след което се изтрива.
    Така сте сигурни, че съдържанието което качвате е защитено.

### Получаване
 1. Получателя, получава връзка за сваляне на файл по някой от стандартните начини за комуникация
    (за предпочитане сигурен за да неможе да бъде подслушан) - например Електронна поща, Скайп, Слак, Фейсбук Месинджър, Дискорд и т.н...

    Получателят трябва да знае, че може да свали този файл само веднъж в рамките на 7 дневен срок. Ако файлът не бъде свален в този срок
    той се изтрива автоматично от сървъра и не е достъпен повечен, поради което изпращането трябва да бъде повторено от изпращача.

    Друго нещо за което трябва да внимава получателят е да не прекъсва свалянето.
    Ако например започне сваляне, но след това го прекрати по средата поради някаква причина (недостатъчно място, смяна на мястото за съхранение или друго) то опитът за сваляне ще бъде зачетен и ново сваляне няма да бъде позволено. В такъв случай изпращачът трябва да бъде помолен да прати файлът отново.
 2. При свалянето на файла, той автоматично се дешифрира и се записва в пърноначалният си вид.
    Ключът за дешифриране е тази част от адреса, която се намира след знака диез (`#`). Тази част никога не се изпраща до сървъра.

Мотивация
---------

Често стандартните канали за предаване на информация (електронна поща, програми за моментни съобщения като Скайп, Слак и други) са или не достатъчно сигурни или не поддрържат толкова голям обем съдържание, колкото ни се иска да предадем.
Например, често обикновенната електронна поща (хотмейл, гугълмейл и други) е криптирана от изпращача до пощенския сървър и отново от пощенския сървър до получателя, но на самия пощенски сървър тя е достъпна в чист вид поне за администратора на пощенския сървър, което може да е нежелано.

Дори ако използваме електронна поща с криптиране ([S/MIME](https://en.wikipedia.org/wiki/S/MIME)) (такова е решението на [protonmail](https://protonmail.com/)) пак е възможно да не се поддържат големи файлове - така че ние сме принудени да използваме съпътстваща технология за съхранение на големи файлове - напрмиер Гугъл диск или Дропбокс и подобни. В тези случаи нашият файл остава незащитен от администраторите на съответното решение и може да бъде използван за профилиране и други потенциално нежелани цели.

Така се нуждаем от решение което да предоставя криптиране от край до край. Изпращачът криптира и само получателя притежава ключът за декриптиране, а файлът остава само в криптиран вид на всички междинни сървари в Интернет - и по такъв начин не може да бъде използван дори от администрацията на интернет сървъра.

Точно такова е текущото решение.

Алтернативи
-----------

Текущото решение е основно вдъхновено от аналогична услуга на Файурфокс: [https://send.firefox.com/](https://send.firefox.com/).

Лиценз
------
[Общ публичен лиценз на ГНУ](https://bg.wikipedia.org/wiki/GNU_General_Public_License)


